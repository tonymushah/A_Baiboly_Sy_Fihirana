Fihirana Fifohazana, 102

1.
Tanora ô! mba mihevera fatratra
Ny andronao dia toy ny vonin-javatra, 
Ny tanjakao dia zavona hiraraka, 
Ny hazon'aina nolosoan'ny fasana, 
Ka mba heveronao » -

- « Ao ny ravina manalokaloka;
Ao ny voniny soa mahafinaritra
Mamerovero, anefa tsy maharitra, 
Ny hazon'aina nosoloan'ny fasana, 
Ka mba heveronao » -

2.
Ny tany ve mba manam-pitsaharana?
Ny nofo ve mba manam-panorenana?
Ny saina ve mba manam-piadanana?
Ny hazon'aina nosoloan'ny fasana, 
Ka mba heveronao » -

- « Ao ny fifaliana toa mihelina, 
Ao ny fiadanana miserana
Ny fahoriana tonga ka tsy ferana, 
Ny hazon'aina nosoloan'ny fasana
Ka mba heveronao » -

3.
Ry olona izay mbola mitanondrika, 
'Ty tany 'ty tsarovy fa maningotra, 
Ny fo izay miorina eto dia ho fongotra, 
Ny hazon'aina nosoloan'ny fasana
Ka mba heveronao » -

- « He! mandalo ny eto sy mihelina, 
Soa nefa tsy azo ianteherana.
He! mamy anefa aokoa tsy hatelina;
Ny hazon'aina nosoloan'ny fasana
Ka mba heveronao » -

4.
Edena izao dia efa voasandratra.
Endre, endre, ny endriky ny lanitra!
Maneho santatr'izay efa sambatra, 
Fa feno fitoerana mahafinaritra
Ka mba heveronao » -

- « Ao ny Ray izay feno voninahitra, 
Ao Jesosy mbamin'ny voavotra, 
Fanahy, tena tokin'aina fatratra;
'Zay tonga ao dia feno voninahitra
Mandrakizay doria. » -
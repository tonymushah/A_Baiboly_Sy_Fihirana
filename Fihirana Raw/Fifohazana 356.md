Fihirana Fifohazana, 356

1.
Raiko ô ! izaho misaotra Anao
Fa mba nofidianao ho mpiasanao
Ka na dia tsy mendrika aza aho
Nomenao anjara hanao ny asanao.
Z'inona aho Andriamanitra ô !
Z'inona moa aho mba tinendrinao ?
Mpanota aho tsy mendrika tokoa
Nefa indro fa toloranao ny soa.

Fiveranana :
Ka mba ambarako eto izao
Ny fahafoizantenako hanompo anao Raiko
Tsy handrarak'ilo mby an-doha
Fa tena hanao ny asanao tokoa.
Ka ny saiko, na ny aiko
Ny androko, ny hareko, ny fanahiko
Foiko ary ho entiko manao
Sy manefa izao fanompoako izao.

2.
Jeso ô! ekeko eto izao
Ny ho fitaovana eo am-pelatananao
Hitoriana ny famonjenao
Hanitarana ny ambain-dainao
Ho fadiko izany hoe hanao
Zava-mifanohitra ami-baikonao
Na hitondra ny Fiangonanao
Hanao ny fanaon'izao tontolo izao.
[FIV.]

3.
Ray Tsitoha ô!izay iriko
Dia ny Fanahinao hamomba ahy
Ka na Asa hatao na fivoriana
Tsy haroaroako faharatsiana
Jeso ô ! mba tovy amiko fa
Ianao tsy hahafoy na hahasaraka ahy
Raha Ianao no miaraka amiko tokoa
Tsy misy asa tsara zay tsy efako.
[FIV.]
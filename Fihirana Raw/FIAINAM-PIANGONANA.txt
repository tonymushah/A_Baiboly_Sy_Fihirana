FIAINAM-PIANGONANA 

Fa nahoana ry zalahy
Aza dia sondriana hoa
Andao e, andao a, andao a
Ny nofonao hiraraka
Ny fanahy hiakatra
Andao e, andao a, andao a

Aza avela ho revo amin'ny fiainana an-tany e ny olon-drehetra
Aza misy avahana ny ao an-tànana
Izarao baiboly na fonctionnaire na ny chauffeur
Na ny ingénieur sy ireo dokotera
Aza avela ho variana amin'ny fiainana an-tany
Izay tsy misaina afatsy ny vilany
Tonga ny faran'ny volana indro fa tonga ny olana
Nanao compte i Rakotojaona 
Ny volany lasan'ny cyclone
Kafe, siramamy, vidim-bary sy ny paraky
Sy ny sisa sy sisa tsy voatanisa
Tsisy hividianana akanjon'ankizy e
Tsisy hividianana akanjon'ankizy fa indro krizy
Tena krizy, manginy fotsiny ny trosa toaka
Izay tena mamandrika ny vahoaka
Ny an'i Kotondrasoa aza moa dia efa lafony hatramin'ny kisoa
Cinq cent no atambatambatra e
Hamelom-bady aman-janaka
O ny cinq cent e, cinq cent no atambatambatra
Hamelomam-bady aman-janaka

Ny fiainam-piangonana no resaka ka samia mipetraka
Aoka hihaino tsara izay manatrika eto, aza misy miresaka
Efa-polo amby zato taona izao no nitoriana filazan-tsara
Fa maro amin'ny ao an-tanàna toa izany mbola tsy mahalala
Hevero kely anie ry pasitera, fa ny tena loza mahonena
Fa ny tanorantsika dia lasan'ny satanika
Fa maro amin'ny ao an-tanàna ao anie
No tsy mahalala ny famonjena
Adidinay, andraikitrao, tonga dia lazao sy tantarao
Ny famonjen'i Kristy o! sy ny hatsaran'Izy izay niantso antsika

Ampidiro amin'ny fiangonana ny mambran'ny ankohonana
Aoka hanahaka an'i Kristy o ny mpiandry sy ny mpiomana
Torio ny filazan-tsara ny olona tsy mahalala
Io ampitan'ny tranonao io no tokony hameno dablio a
Ampidiro ry Jean Marie o fa malalaka ny galérie a
Mba henoy izao ry pasitora raha mampianatra ny finoana
Ampianaro ry ingahy Radezy fa aza avela hivezivezy ao am-piangonana
Ampianaro koa ry i Madeleine f'aza avela himenimenina
Alefaso ny ankizy kely e mba hihaino ny toriteny a
Aza ilaozana mifanditra ry kaomity madiditra
Aoka isika hiray saina fa samy vidin-dràn'i Jesosy re ry sombin'aina

Ny làlana tsara hizorana
Dia làlana tokana namboarin'Andriamanitra
Fa sarotra e sy kizo be
Raha sendra solafaka, latsaka anaty afobe
Ny vavaka, mino an'Andriamanitra
Dia io no vavahady hidirana ho any an-danitra
Fa sarotra e sy kizo be
Mahaiza mamindra, mijery izay làlana haleha

Fa ny tena loza re ry anona
Rehefa alahady i Marie Jeanne
Mivavaka tsy misy mihoatra azy
Mandatsa-drakitra sy voady
Tahaka izany koa ry i Jean Ba
Be resaka amin'ny filazan-draharaha
Mihevera ianao ry Evariste
Rehefa alahady loha-lisitra
Fa rehefa sabotsy hariva, miloka ary koa miliba

O miverena
Mbola tiany ianao
Ilay Jesosy Tomponao
Vonona handray ny tànanao
Atolory Azy izao anio izao
Fa ho sambatra ianao eo anilany


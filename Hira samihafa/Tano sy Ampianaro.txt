1 - Tano ny finoana, izay nitondra hazavana
Nanasoa anao, hatramin'ny andro-pahazazana
Io no fanilo, izay nitsinjo lalan-tsoa
Ampianaro tsara, ho an'ny zanakao koa

Ref : Ny sasany tanora sy zatovo 
Tian'Andriamanitra sahady
Avelany hianatra sy hanovo
Hanao SEKOLY ALAHADY

2 - Fa teny mamy, loharanon-tsoa
Ny Baiboly manontolo
Afafinay hitombo sy hamoa
Hitaiza sy hanolokolo

3 - Fanilo sady tena mofon'aina
Ny Tenin'ny Filazantsara
Ka mendrika hampitaina sy zaraina
Ary tsy hizy diso anjara